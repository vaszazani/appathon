ΘΕΜΑ: Σκοπός μας αποτελεί η υλοποίηση μιας δικτυακής εφαρμογής η οποία εμφανίζει πληροφορίες σχετικές με τον καιρό (π.χ ενημέρωση για τις τρέχουσες καιρικές συνθήκες, πρόγνωση καιρού, συλλογή πληροφοριών για τις καιρικές συνθήκες των προηγούμενων ημερών), οι οποίες αφορούν μια συγκεκριμένη πόλη. Οι πληροφορίες αυτές θα επιστρέφουν στη γλώσσα επιλογής του χρήστη. Πιο συγκεκριμένα, ως input (είσοδο) η εφαρμογή μας θα δέχεται το όνομα της πόλης και την επιθυμητή γλώσσα και ως output (έξοδο) θα εμφανίζει τις πληροφορίες όπως αναφέραμε παραπάνω, σε μορφή λίστας ή κειμένου στην επιθυμητή γλώσσα. Για την υλοποίηση της παραπάνω ιδέας θα χρησιμοποιήσουμε APIs από το https://rapidapi.com/collection/list-of-free-apis, όπως το Open Weather Map για τη συλλογή πληροφοριών που αφορούν τον καιρό, ενώ για την επιθυμητή μετάφραση θα γίνει χρήση του SYSTRAN.io.Τέλος, να σημειωθεί πως θα γίνει χρήση Node.js για το backend και κάποιο javascript framework για το frontend.
